<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Tacskómacska</h1>
    <p><h2>Külső megjelenése: hogyan néz ki a munchkin?</h2>
        Az aránytalan törpenövés vagy kondrodiszplázia egy olyan örökletes betegséget jelöl, ami a munchkin macska (más néven: tacskómacska) rövid lábainak kiváltó oka. A betegség a porcok elcsontosodásának örökletes zavarán alapszik. A fajta tenyésztésének kritikusai azt kifogásolják, hogy valójában egy örökletes betegség kerül továbbtenyésztésre, ami fizikai korlátok elé állítja az állatokat. A kritikusok úgy látják, hogy a rövid lábú macska fájdalmat érez rövid végtagjai miatt, ha megpróbálnak ugrani. A lábak ugyanis a testhez képest tényleg kifejezetten rövidek, ami ennek a macskának úgymond a védjegye. Ezzel egyidejűleg a végtagok nagyon erősnek és izmosnak mondhatók.
        
        Fülei aránytalanul nagyok és felfelé mutatnak. A mandulavágású szemek kicsit ferdén helyezkednek el ék alakú fején, melyek elég messze állnak egymástól. Szeme mindenféle színben előfordulhat.
        
        A édes kis tacskómacska nőstény egyedei csupán 2-3,5 kg-ot nyomnak, míg a kandúrok 3-4 kg-osak lehetnek. A mellső lábak alsó és felső combja ugyanolyan hosszú, míg a hátsó lábak kicsit hosszabbak. Kompakt, kerek mancsai kifelé néznek. Farka többnyire közepes hosszúságú és a vége felé egyre vékonyabb lesz. A rövid lábú macska közepes termetűnek számít és testfelépítése rendkívül izmos. Habár talán nem mozog olyan kecsesen, mint más fajták képviselői – ami természetesen megfigyelője megítélésétől függ – ezt az (állítólagos) hiányosságot eredetiségével, leleményességével és agilitásával ellensúlyozza. Attól függetlenül, hogy milyen típusú munchkinról van szó, rövid, plüss szőre vagy félhosszú, vastag bundája szorosan hozzásimul a testéhez. Minden elképzelhető színben előfordulhat a feketétől és fehértől a szürkén át a vörösig és a különféle rajzolatok is megengedettek. Szemszínére vonatkozóan sincs érvényben pontos meghatározás.
        
        Időközben létrejöttek a munchkin macska altípusai is. Az egyik ezek közül a törpenövésű mei toi. Továbbá ismeretesek olyan tenyészetek is, ahol „szuper rövid“ („super short“) lábú egyedek látnak napvilágot.
        
        <h2>Milyen a tacskómacska jelleme?</h2>
        Jelleme alkalmazkodónak, nyugodtnak és közben mégis élénknek, játékosnak írható le. Éppolyan mozgásigénnyel rendelkezik, mint a többi cicafajta, ami közepes és magas közé sorolható be. Rövid lábú macska lehetőségei valamennyire korlátozottabb kurta végtagjai miatt. Ettől függetlenül szeret futni és játszani. Ugyanúgy a mászásban és az ugrásban is akadályt jelentenek rövid végtagjai, tehát nem ugyanúgy tudják kivitelezni, mint a normál lábú macskák. Általában jól kijön a gyerekekkel, más macskákkal és háziállatokkal. Szereti, ha emberi lakótársai sok szeretettel, törődéssel és pozitív figyelemmel fordulnak felé és ha részt vehet életük különböző aspektusaiban. Kíváncsi lénye miatt szüksége van arra, hogy ő is részese lehessen a történéseknek.
        
        Ebből az okból kifolyólag nem ajánlott olyan háztartásba befogadni, ahol egész nap egyedül van. Ideális gazdik számára az idős emberek, akiknek sok idejük van arra, hogy hőn szeretetett háziállatukkal foglalkozzanak. Továbbá természetéből adódóan jól passzol olyan otthonba, ahol másik macskát vagy háziállatot tartanak, valamint gyermekes családokhoz is. Ennek természetesen az az előfeltétele, hogy a gyerekek óvatosan és felelősségteljesen bánjanak a cicával. Többen is beszámoltak arról, hogy ezen fajta képviselői szeretik, ha ide-oda viszik őket kézben. Valószínűleg azt tetszik nekik a legjobban, ha táljától a kanapéig „szállítják” és fordítva. Ezeket az édes cicákat mindenki szívesen cipelgeti, ahova csak akarják. Mindazonáltal azt érdemes szem előtt tartani, hogy kívánságuk, hogy kézben vigyék őket, lehet arra vezethető vissza, hogy tényleg fájdalmaik vannak a túltenyésztés miatt. Különösen akkor, ha ugrani próbálnak, amihez nem igazán alkalmas testfelépítésük. Nem igazán ajánlott a munchkint kinti macskaként tartani, mivel nem találja olyan jól fel magát, mint ugrani képes társai. Azonban szívesen veszi, ha kiengedi biztosított keretek között.
        
        <h2>A tacskómacska története</h2>
        A „munchkin“ megjelölés L. Frank Baum „Óz, a nagy varázsló“ című művében szereplő, azonos elnevezésű törpéitől származik. A legenda szerint a fajta egy természetes mutáció, illetve a kondrodiszplázia nevű örökletes betegség miatt jött létre. Rövid lábú cica másik elnevezése tacskómacska végtagjai mérete miatt, amely elnevezést szintén használják ma is.
        
        Az ismeretes, hogy a 20. század elején fedezték fel a fajtát. A háború mindenképpen megnehezítette tenyészését és elterjedését. Annyi bizonyos, hogy angol fajtakedvelők hozták végül Európába.</p>
</body>
</html>