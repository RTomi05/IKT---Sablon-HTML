<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Bengál</h1>
    <p><h2>A bengáli macska története</h2>
        A vadmacska-hibrid tenyésztés eredetileg az Amerikai Egyesült Államokból származik, ahol Jean Mill genetikus először 1963-ban próbálta meg keresztezni a Dél-Ázsiában őshonos ázsiai leopárdmacskát (Prionailurus bengalensis bengalensis) egy házimacskával. A célja egy olyan szelíd házimacska létrehozása volt, aki megjelenéséven a vadon élő őseire hasonlít.
        
        
        <h2>Jean Mill a bengáli fajta alapítója</h2>
        Az ötlet nem is volt újkeletű: a brit művész és újságíró Harrison William már 1889-ben említést tett az ázsiai leopárd macska és a házimacska keresztezéséről. A bengáli cica tenyésztésére azonban Jean Mill, akkoriban még Jean Sudgen néven ismert genetikus volt a legnagyobb hatással. Már 1946-os kutatásának is a “Crossbreeding” (magyarul: fajok keresztezése) volt a témája. Végül a 60-as évek elején vitte át ötleteit a gyakorlatba: házimacskákat keresztezett ázsiai leopárdmacskákkal.
        
        A vadon élő állatok és háziállatok keresztezéséből létrejött egyedeket F1 állatoknak hívják. Az F1-állatok és egy házimacska ismételt keresztezéséből “F2”-állat született és így tovább. Az F1 és az F2 macskák gyakran még vad természetűek. Jean Mill a nőstény F1 állatokat újból az apaállattal keresztezte, így F2 macskákat kapott eredményül. További két-három keresztezés múlva az utódok természete már hasonlított a házimacskáéra. Férje halála miatt Jean Mill egy időre leállt a keresztezésekkel, de a 70-es években újrakezdte tevékenységét, amikor átvette William Centerwall tudós nőstény állatait. A tudós szintén ázsiai leopárdmacskákat párosított házimacskákkal, de ő ezzel a macskaleukémiával szembeni immunitásukat vizsgálta.
        
        Így kezdődött a Bengáli macska (tigris macska) modern tenyésztése, amit hivatalosan a TICA (The International Cat Association) 1983-ban ismert el. Eleinte még abesszineket , egyiptomi mau-kat  és amerikai rövidszőrű macskákat is bevettek a tenyésztésbe, hogy még jobban erősítsék az állat kívánatos külső jegyeit. Manapság a bengáli macskákat csak tisztán tenyésztik.
        
        Kiállításokon azonban csak a negyedik generációt (F4) lehet szerepeltetni. Csak ettől a nemzedéktől számítanak az állatok szelídnek, természetük is csak innentől kezdve hasonlít kellőképpen a házimacskáéra. A “leopárd macska” azóta rengeteg rajongóval büszkélkedhet, az CFA-hez (Cat Fanciers’ Association) hasonló több ernyőszervezet is elismeri.
        
        <h2>Megjelenése</h2>
        A simulékony, mégis atlétikus testalkatú állatok súlya eléri a 6 kg-ot, magasságuk a 30 cm-t. Erős testüket izmos lábak tartják. Testéhez viszonyítva a feje viszonylag kicsi. Megjelenésében dominánsak az arccsontjai és nagy mandula formájú szemei. A bengáli cica (tigris macska) szemei általában zöldek vagy a seal pont színű példányoké kékek, fülei kicsik, de szélesek és lekerekített végűek. A legfeltűnőbb „vad” vonása a bunda mintázata. Vízszintesen rendezett nagy foltjaival, rozettáival, világos pocakjával igencsak hasonlít vad elődeire. A legtöbb állat lába is csíkos, de legalább is foltosak. Az alapszínek közül a narancs, az arany, a sötét sárga és a homokszínek megengedettek, egyesek fényesek (glitter), mintáját tekintve lehet márványos vagy pöttyös:
        
        <h2>Márványos (Marbled):</h2> A márványos bunda más fajták csíkjaira hasonlít. A bengáli azonban annál szebb, minél kevésbé hasonlít a házimacskákra.
        Pöttyös: A pöttyös bunda kifejezetten kívánt típus: a nagy foltokkal és pöttyökkel rendelkező bengáli macskák hasonlítanak a leopárdmacskákra, ezen belül létezik kétszínű („rozettás“) és egyszínű pöttyös is.
        Márványos-pöttyös: Olyan mintázat, ami egyszerre márványos és rozettás is. Ez a mintázat hivatalosan nem elfogadott.
        Az áll, a mell, a has és a lábak belső oldala vajszínű vagy fehér lehet és kontrasztban kell állnia a háton és az állat oldalán található színekkel. A szemek, a száj és az orr ideális esetben keskeny, fekete csíkokkal keretezett. Nem csak megjelenése emlékeztet a vadmacska ősökre!</p>
</body>
</html>